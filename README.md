# Sprawdź czy jesteś gotowy na poszukiwanie pracy!

To zadanie powstało w odpowiedzi na pozytywne reakcje widzów do mojego [nagrania na YouTube](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@), w którym zaproponowałem przygotowanie projektu sprawdzającego gotowość do poszukiwań pracy we frontendzie.

## Opis projektu 

> Zwróć uwagę, że będzie to opis wymagań klienta (jego wizja) to Ty powinieneś potrafić przekuć je na działającą aplikację.

Twoim klinetem jest Rekruter IT o imieniu Mirek - jest to tzw. headhunter czyli osoba, która buduje sieć specjalistów IT, którym pomaga w znalezieniu pracy marzeń. Jednocześnie ma kontakty biznesowe, które pozwalają jego podpiecznym te marzenia zrealizować. 

Mirek potrzebuje rozwiązania, które pozwoli gromadzić mu informacje o swoich podopiecznych (możemy zawężyć do programistów). Nie chce tracić czasu na samodzielne uzupełnianie tych danych dlatego każdy z programistów ma mieć swój własny panel, przez który te dane będą wprowadzane. Uznajemy, że na początek mają to być informacje podobne do tych, które są dostępne na [LinkedIn](https://www.linkedin.com/in/mateusz-bogolubow/).

Jednocześnie Mirek ma możliwość dodawać notatki do każdego z podopiecznych, które nie będą widoczne dla nich.

Mirek potrzebuje też mieć możliwość udostępniać dane o swoich podopiecznych oraz notatkach swoim kontaktom biznesowym. Idealnie, gdyby mógł wybrać grupę podopiecznych, które chce udostępnić i pod wskazanym adresem (po podaniu prawidłowego hasła) będą dostępne odpowiednie dane. 


## Wymagania

> Pamiętaj, że często są to zasoby, z jakich możesz korzystać w pracy. Jeśli do tej pory nie miałeś do czynienia, z którym z nich to powinieneś o nich doczytać i wdrożyć. Raczej nie będzie możliwe zmiany tych elementów, bo Ty tak chcesz (i cały zespół ma sie dostosować). 

- użyj jednego ze znanych Ci bibiliotek/frameworków: React, Vue, Angular
- wykorzystaj API do pobierania danych - możesz skorzystać z [json-server](https://github.com/typicode/json-server) lub [Firebase](https://firebase.google.com)
- wykorzsytaj gotowe środowisko, aby ograniczyć jego czas konfiguracji np. [createreact-app](https://create-react-app.dev)
- zaimplemntuj rozwiązanie zarządzające stanem np. w React to Redux z rekomendowanym Toolkitem
- zaimplementuj rozwiązanie wykorzystujące routing np. w React to [React Router](https://reactrouter.com/en/main)
- do stylowania wykorzystaj Material UI (np. [React](https://mui.com/material-ui/)) lub [Styled Components](https://styled-components.com/),
- przygotuj działajacą wersję demo na zawnętrznym serwerze np. [Heroku](https://heroku.com)
- utwórz README.md, w którym zawrzesz pełną informację jak uruchomić aplikację lokalnie

## Mile widziane

- wykorzystanie [TypeScript](https://www.typescriptlang.org/)
- pokrycie rozwiązania testami ([Jest](https://jestjs.io)/[Testing Library](https://testing-library.com))

## Podsumowanie

Na zadanie masz 40h. W tym czasie musisz przygotować minimalną wersję produktu, którą zaprezentujesz Mirkowi. To będzie moment, w którym Mirek zadecyduje czy jesteś godzien dalszej współpracy i czy w jego oczach jesteś gotowy na dołączenie do grona jego specjalistów IT. 

Musisz tak wyestymować zadania, aby mieć co mu pokazać jednocześnie musi to być działająca apliakcja. Idealnie, gdybyś mógł udowodnić czas spędzony nad kodowaniem przy pomocy dedykowanej aplikacji np. [Time Camp](https://www.timecamp.com/pl/). 
